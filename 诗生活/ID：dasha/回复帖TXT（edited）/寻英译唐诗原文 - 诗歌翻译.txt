——>>周旋久 - 寻英译唐诗原文 - 诗歌翻译


Dasha 2005-3-12 18:32:01

放翁《剑南诗稿》卷二十三：城南上原陈翁以卖花为业得钱悉供酒资又不能独饮逢人辄强与共醉辛亥九月十二日偶过其门访之败屋一间妻子饥寒而此翁已大醉矣殆隐者也为赋一诗原题：

城南上原陈翁以卖花为业得钱悉供酒资又不能独饮逢人辄强与共醉辛亥九月十二日偶过其门访之败屋一间妻子饥寒而此翁已大醉矣殆隐者也为赋一诗

正文：

君不见会稽城南卖花翁
以花为粮如蜜蜂
朝卖一株紫
暮卖一枝红
屋破见青天
盎中米常空
卖花得钱送酒家
取酒尽时还卖花
春春花开岂有极
日日我醉终无涯
亦不知天子殿前宣白麻
亦不知相公门前筑堤沙
客来与语不能答
但见醉发覆面垂髿髿

集部,別集類,南宋建炎至德祐,劍南詩藁,卷二十三

Dasha按：最后一句“但见醉发覆面垂髿髿”，网上文字往往脱漏“髿髿”字。髿，shā，所加切，平，麻韵；苏禾切，平，戈韵。也作“髟[上]少[下]”，陆游此处意为“发下垂貌”。是以谨附“四库”光盘截图。